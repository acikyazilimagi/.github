## Açık Yazılım Ağı

Bizler yazılım sektöründe halihazırda profesyonel olarak yer alan gönüllüleriz. Kahramanmaraş'ta gerçekleşen ve 10 ili etkileyen deprem sonrası resmi kurumların ve sivil toplum kuruluşlarının kullanımına yönelik açık kaynak kodlu teknolojilerin geliştirilmesi için bir araya geldik.

Zaten mesleki anlamda çok fazla paylaşımlarda bulunduğumuz sosyal medya ağlarımızdaki çağrımız kısa süre içerisinde yankı bularak alanında uzman binlerce profesyonelin gönüllü olarak projeye katılmasını sağladı. Deprem sonrası hayati önem taşıyan sorunları çözebilecek teknolojileri sunabilmek için AFAD, AHBAP, AKUT gibi bir çok resmi kurum ve sivil toplum kuruşu ile irtibatta kaldık ve dış hizmet sağlayıcı olarak hareket ettik. Birçok kurumsal firmadan insan ve altyapı desteği aldık.

Şu anda discord sunucumuzda 20,000'i aşkın gönüllü yazılım sektörü çalışanı herhangi bir felaket anında uçtan uca saha ekiplerine yardımcı olabilecek bilişim sistemlerini açık kaynaklı olarak geliştiriyorlar. Afet anında, öncesinde ve sonrasında kullanılmak üzere resmi kurumların ve sivil toplum kuruluşların erişimi için bağımsız gönüllüler ile açık kaynak olarak geliştirilen teknolojilere [afet.org](https://afet.org) adresinden ulaşabilirsiniz.
